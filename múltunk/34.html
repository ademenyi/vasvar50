<html>
<head>
<title>múltunk</title>
</head>
<body bgcolor=BDDAFF>
<p align=center><b><font size=5>Megemlékezés a postaforgalmi képzés indulásának 30. évfordulójáról</font></b></p>
<p align=justify>Az ünnepségen megjelenteket, az iskola igazgatója, a tanár kollégákat, a vasvári posta vezetõjét, a tanítványokat és a Postaforgalmi minden dolgozóját az intézmény szakmai igazgatóhelyettese, Hömöstrei Róbertné köszöntötte.<br>
Úgy határoztunk közösen - kezdte beszédét -, hogy a mai napon nincs tanítás, a mai nap egy kicsit más lesz a többi szerdai naptól. Közös programot, vetélkedõket szerveztünk, ünnepelünk. Emlékezünk az elmúlt 30 évre, a postaforgalmi képzés 30. évfordulója alkalmából. 30 év-nagy idõ. Mi is történt 30 évvel ezelõtt? <br>
1971. október 22-én a Vas Megye Tanács VB vezetõi és a KPM Posta Vezérigazgatóság képviselõi írásos megállapodást kötöttek a szakközépiskola létesítésével kapcsolatban. E megállapodás tekinthetõ a vasvári postaforgalmi szakközépiskola alapító levelének. A megállapodás tartalmazza:<br>
- a létesítendõ szakközépiskola irányításával, felügyeletével kapcsolatos kérdéseket,<br>
- az oktatás megindításának idõpontját,<br>
- a bázisüzemek (Postaigazgatóság Sopron, Pécs) feladatait és igényeit,<br>
- a tanulók és osztályok számát,<br>
- a kollégiumi és externátusi elhelyezés kérdéseit,<br>
- a szakoktatók biztosításával, a tárgyi feltételek megteremtésével kapcsolatos kérdéseket.<br>
A megállapodásban rögzítették, hogy a szakközépiskola a Vas Megyei Tanács VB Mûvelõdési Osztály közvetlen irányítása és felügyelete alatt mûködik.<br>
A tanulók beiskolázásánál figyelembe kell venni a bázis üzemek munkaerõ igényeit.<br>
Ennek megfelelõen az egyik I. osztály beiskolázása a Soproni Postaigazgatóság (Vas, Veszprém) a másik I. osztályé a Pécsi Postaigazgatóság (Zala megye) területérõl történik.<br>
A személyi és tárgyi feltételeket a Postaigazgatóság a két bázisüzemmel közösen, a végzett tanulók munkába állítását az igényeknek megfelelõen biztosítja.<br>
A szakközépiskola oktató - nevelõ munkájára a tényleges igényeket figyelembe véve mintegy 15- 20 éves távlatban tart igényt a posta. Az oktatás az 1972/73-as tanévvel kezdõdik.<br>
Az idõ - most már tudjuk - hosszabb lett, igazolta a képzés szükségességét.<br>
Az oktatáshoz szükséges tárgyi feltételeket folyamatosan sikerült megteremteni és ezek közül kiemelten<br>
- a gyakorló hivatal kialakítását, a szükséges felszerelési tárgyakat, irodai és üzemi berendezéseket a Magyar Posta biztosította. Az oktatás során felhasznált anyagokat, nyomtatványokat azóta is az igényeknek megfelelõen térítésmentesen bocsátja az iskola rendezésére. A berendezési tárgyakban van változás pl.: 1972-ben még személyi számítógép nem volt, jelenleg 9 db van a gyakorlóban.<br>
- a gyakorló postahivatal mellett egy távgépíró oktatótermet alakított ki a posta. A felszerelt 14 gép lehetõséget teremt II - III. osztályban fakultatív jelleggel berendezések kezelésének oktatására.<br>
- az eredményes oktatás érdekében egy mûködõ crossbar rendszerû alközpontot szerelt fel a hozzátartozó hálózattal együtt. Akkor még a Posta és a MATÁV együtt volt. A szertárak felszerelésének bõvítéséhez audio - vizuális eszközökkel, számítástechnikai eszközökkel is hozzájárult.<br>
Ki dolgozott e 30 év alatt az iskolában 1972. augusztus 1-jétõl - jelenleg is - a középiskola igazgatója Hende Tibor. A postaforgalmi szakközépiskola neve összefonódik az õ nevével!<br>
A szakmai igazgatóhelyettesi feladatok ellátásával Dévényi György postai oktatótisztet bízták meg, majd õt követte Illés Izabella. Az induláskor a közismereti tantárgyak tanítására 11 fõállású és 5 óraadó tanárból álló tantestület állt rendelkezésre. Keller Károly a Pécsi Postaigazgatóság postai oktatótisztje hetenként egy-egy napra látta el a gyakorlatvezetõi feladatokat.<br>
Évenként 2-2 párhuzamos osztály indult. A jelenleg dolgozó szakmai kollégákon kívül megemlíteném Németh György, Péntek Kálmán, Réti Miklós, Szántó Ernõ, Nagy Katalin, Varga Ferenc és Varga Ferencné nevét.<br>
A szakoktatók munkáját dicséri, hogy a jelenleg dolgozó szakmai tanárok közül Unger Józsefné, Szeidel Julianna, Horváth János és jómagam (Hömöstrei Róbertné) az iskola tanulói voltunk.<br>
Az iskola a beiskolázás területén lévõ 100-120 posta személyzetével tart fenn szoros kapcsolatot, ami távbeszélõ segítségével, illetõleg személyes látogatásokkal valósul meg. Ezen posták száma csökkent napjainkban.<br>
A tanulók évközi és nyári gyakorlatukat ezeknél a posta-szerveknél teljesítik.<br>
Az oktatás eredményessége függ a dolgozó segítõkész, szakszerû munkájától, hozzáállásától.<br>
Így a dolgozók nagyban hozzájárulnak az egyik legfõbb nevelési cél: az életre, a munkára, a szakmaszeretetre való nevelés megvalósításához.<br>
A hivatali gyakorlathoz elengedhetetlen volt az eskütétel. Ez ünnepélyes keretek között történt, a titoktartási kötelezettséget jelentette.<br>
30 évvel ezelõtt az elsõ osztály 2. félévében a tanulók hivatali gyakorlatra utaztak ki. A gyakorlati érettségi a postákon történt, úgy, mint az idén. Gyakorlati vizsga zajlott a következõ postákon: Rum, Kám, Vasvár, Gyõrvár, Egervár, Zalaszentiván. Az idei tanévben Vasvár lesz a helyszín.</p>
<p align=center><b>Elért eredmények, távlati tervek</b></p>
<p align=justify>Az elért eredmények közül kiemelném az Országos Szakmai Tanulmányi Versenyen elért eredményeket. Minden évben kiadnak egy statisztikai könyvet, melynek címe az idén: A középiskolai munka néhány mutatója 2002. Kiadó: Országos Közoktatási Intézet 2003. április 16.<br>
Ennek a kiadványnak a 151. oldalán megtalálható A Béri Balogh Ádám Szakközépiskola. Vasvár az OSZTV- n elért pontszámok alapján a középiskolák sorrendjében 1997-2001 között 144. helyet foglalta el. Ez egy szám, amelyet sokféleképpen lehet értékelni, de szeretném megjegyezni, hogy 2001-ben Magyarországon 922 középiskola volt. Még egyszer: 922 középiskolából a 144 helyezést érte el az iskola - valljuk be, nem is rossz!<br>
Múlt héten Kecskeméten volt az OSZTV döntõ, ahol két 13. osztályos tanulónk, Tõke Eszter 8. és Márfi Boglárka 12. lett. Jó szereplésükért jutalomként mindketten felmentést kaptak a szakmai képesítõ vizsga alól. Gratulálunk nekik.<br>
De nem õk az elsõk, hiszen az elmúlt idõszakban is mindig ott voltak diákjaink a legjobbak között. Az iskolában egy tábla hirdeti ezeket az eredményeket. Például 1980-ban kiemelkedõ teljesítményt nyújtott, 3. helyezést ért el tanárotok, Unger Józsefné Halász Margit is. Várjuk a fojtatást!<br>
Sok egykori tanítvány ma már postavezetõ, s jelenlegi tanulók gyakorlatát irányítja. Kiemelnél Baumgartner Jánosnét, Mónikát Vasvár postavezetõjét, valamint Nemes Margitot, a Zalaegerszeg 1. postavezetõjét, akik az elsõ évfolyamon tanultak, illetve a soproni igazgatóság vezetõjét, Dr. Horváth Sándor is nálunk végzett. De a sor végtelen: az élet minden területén ott találjuk az itt végzett tanítványokat. Szorgalommal, belsõ késztetéssel, kitartással sikeres pályát lehet elérni - fejezte be beszédét Hömöstei Róbertné szakmai igazgatóhelyettes.</p>
<p align=center><b>Távlati tervek</b></p>
<p align=justify>Az elmúlt években a postaforgalmi képzés mellett beindult a gimnáziumi és banki képzés. A jövõben tervezünk még többféle OKJ-s képzést is, pl. az európai üzleti asszisztens szakot - de ezek még egyeztetést igényelnek. Reméljük, az iskola még nagyon sokáig jól mûködik, a város, a Hegyhát, a megye, illetve a megyék, a Posta és a munkaadók elégedettségére.</p>
</body>
</html>