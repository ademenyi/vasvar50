<html>
<head>
<title>múltunk</title>
</head>
<body bgcolor=BDDAFF>
<p align=center><b><font size=5>Igazgató úr, kérem</font></b></p>
<p align=center><b><font size=5>Beszélgetés a nyugállományba vonult Hende Tiborral</font></b></p>
<p align=justify>Szokványos péntek délelõtt a „Postaforgalmiban”. A diákok már a hétvégét várják, szünetben egészséges gyermekzsivaj. A becsengetést követõen elül a zaj, A hirtelen támadt csend szinte fojtogató. A nyár folyamán nyugállományba vonult, mindig mosolygós Hende Tibor igazgató úrral a fizika szertárba ülünk be interjúzni. A szertári szituáció szemmel láthatóan nem zavarja a Postaforgalmiban több évtizedet igazgatóként eltöltõ Hende Tibort, aki mondhatni kisimult arccal, szinte kérdések nélkül szívesen mesél az eltelt évtizedekrõl.<br>
- Mikor is kezdõdött? - e szokványos kérdéssel indítottam a beszélgetést. A válasz azonban egyáltalán nem hétköznapi.<br>
- Mikor is kezdõdött? 1972. augusztus 1-jén, és tartott egész pontosan 2003. augusztus 31-ig. Ami több mint három évtized a pályán intézményvezetõként. Ami így utólag akár sétagaloppnak is tûnhetne, de nem volt az. A kezdet mondhatni hétköznapi történet. A megyei és országos vezetõk még 1971-ben úgy döntöttek, hogy az akkori járási székhelyen, Vasváron postaforgalmi szakközépiskolai képzést indítanak. Majd 1972. augusztus 1-jén engem bíztak meg a frissen debütáló intézmény vezetésével. Mint fiatal matematika-fizika-ábrázológeometria szakos tanár, természetesen nagy lelkesedéssel láttam munkához.<br>
- Mennyien választották a frissen induló Vasvári Postaforgalmit?<br>
- Az elsõ két párhuzamos osztályba 300 jelentkezõbõl 1972-ben 78 tanulót vettünk fel Vas, Zala, Veszprém megyébõl, a beiskolázási körzetbõl. Az elsõ két évfolyam, mondhatni kölyökképû osztály '76-ban végzett. Jellemzõ az akkori idõkre, hogy az iskolát lehetõségnek tartották a gyerekek. Mindenki igyekezett az elvárásoknak megfelelni. Sokkal nagyobb volt bennük a felelõsségtudat, mint a maiakban. Az iskola elvégzését követõen vagy Gyõrben tanultak tovább szakirányú iskolában, vagy elhelyezkedtek, és ott képezték magukat tovább a társadalmi elvárásoknak megfelelõen. A frissen végzettek közül egyikõjük épp Soproni Postaigazgatóság vezetõje lett. Évközi gyakorlatokat a soproni és pécsi igazgatóság szervezte. Tanulóink már a második félévtõl kezdve falusi kishivatalokba kerültek, ahol a postai munkával ismerkedhettek meg. Nyáron pedig négyhetes igen komoly szakmai gyakorlat várt rájuk. A szakmai képzést iskolánkban Dévényi Tibor igazgató helyettes irányította, aki a postán hosszú évtizedekig oktatótiszti feladatkört látott el. Igyekeztünk olyan szakembereket hozni Vasvárra, akik a postán ebben a tevékenységben nagy tapasztalattal rendelkeztek. Így került hozzánk Illés Izabella is, aki késõbb tanári diplomát szerzett, s igazgatóhelyettesként dolgozott a Postaforgalmiban.<br>
- Mivel Önrõl kellene portrét rajzolnom, árulja el, miként került Vasvárra?<br>
- Mivel társadalmi ösztöndíjasként végeztem, az egyetemi diplomám megszerzését követõen Vasvárra irányítottak. Egyébként oladi születésû vagyok, tehát vasi kötõdésû. Hogy itt maradtam, egyáltalán nem volt véletlen. Bár többször is csábítottak nagyvárosba, komolyabb beosztásba, mégsem mentem, mert úgy gondoltam, itt is végezhetõ értékes munka, nem csak nagyvárosban. Errõl ma is így vélekedem. De azt is mondhatnám, hogy a mélyrõl jöttek elszánt konokságával láttam munkához, elsõ generációs diplomásként. Így hát oda kötõdtem, ahonnan vétettem. Jó volt itt tanárnak, középiskolai igazgatónak lenni. Akkoriban a gyerekek akartak, törekvõk voltak, s tudtak is tenni és tanulni a cél érdekében. A felelõsségérzetük sokkal erõteljesebben nyilvánult meg, mint a maiaknak. A tanulás akkoriban magában hordozta a felemelkedés lehetõségét. Mára ez teljesen megváltozott. A mai tanulók magatartásukat az örömszerzésnek rendelik alá. A tanulók hétvégéje szülõ és pedagógus nélkül, ellenõrizhetetlenül zajlik. Számtalanszor káros egészségi hatásoknak kitéve szórakoznak. Persze a szülõknek sem könnyû. Bízom abban, hogy szülõnek, tanárnak együtt kell fellépnie a jövõ generációja érdekében, védelmében, különben e generációk végképp elveszhetnek a túlzott és vakvágányra terelt oktatási liberalizmusban. A gyerekekre csak közösen tudunk és kell is vigyáznunk!<br>
- Diákcsínyekre, stklikre emlékszik az igazgató úr?<br>
- A diákcsíny életkori sajátosság. Ebbõl soha nem csináltam nagy ügyet. A kibúvók lehetõségét az én generációm is megkereste, meg a maiak is. Az õszi mezõgazdasági munkák anekdota számba mentek akkor is, és a késõbbi osztálytalálkozókon is. Egervárra, Andráshidára jártunk, ahol almát szedtünk.<br>
- A Hegyháton élõk azonban fájdalmasan gondolnak egy dátumra, 1968-ra…<br>
- Igen. Ugyanis amikor megszûnt a járás és vele Vasvár térségi vezetõ szerepe, akkor bennünket - ne szépítsük -, akkor mint települést, mint iskolát igyekeztek végképp leírni. Tulajdonképpen állandó harcot kellett vívnunk az iskola fennmaradásáért, szinte évente kellett új koncepciót kitalálnunk, hogy létünket bizonyítsuk. Szerencsére az iskola itt maradt, s most is úgy gondolom, sikerült profilt is váltani. Olyant, amilyenre a makro - s mikro- gazdaságnak is szüksége van. Ki kell mondani, a középiskola kell a településnek, a Hegyhátnak és a gyermekeknek is. Ha a fiatalkor kitolódik az akceleráció és a törvényi keretek miatt, akkor erre az iskolának reagálnia kell, fel kell készülnie és készítenie erre tanulóit is. Nyugaton 5 évente váltanak szakmát az emberek. Erre csak a stabil tudással rendelkezõ, középiskolát végzett és tanulni tudó emberek képesek. Ezért kell a középiskola minden tájegységnek, mondhatni vidéki kistelepülések, mint amilyen Vasvár is. A tanulásra kell a gyerekeket megtanítani, hogy felnõtt fejjel tovább képezhessék magukat akár iskolai keretek között, akár autodidakta módon.<br>
- Átalakult a testület is.<br>
- Igen. Sok a tehetséges fiatal kolléga, s magam is igyekeztem õket továbbtanulás irányába terelni. A 30-as tantestületbõl szinte mindenki tanult, plusz képzettséget, diplomát szerzett az elmúlt években. Mivel közelgett a nyugdíj korhatár, duplán is ösztönöztem õket.<br>
- Nyugdíjazása nem érte váratlanul az intézményt?<br>
- Remélem nem. Bár egy évet még maradhattam volna, ám úgy éreztem, s a jelenlegi oktatási koncepcióktól terhelt világban akkor cselekszem helyesen, ha kérem az azonnali nyugdíjazásomat. Utódom, Bertók Gyöngyi megbízott igazgatóként ez alatt az egy év alatt kellõképpen megismerkedhet az iskolavezetési feladatokkal. Ennek elteltével eldöntheti, akar-e pályázni a Béri Balogh Ádám Gimnázium, Posta- és Bankforgalmi Szakközépiskola igazgatói állására.<br>
- Nem fog hiányozni az iskola?<br>
- Még visszajárok óraadóként, s be kell valljam magamnak, tán még az utcának is hiányzom. De félretéve a kötõi polemizálást, két lányom négy unokája ad majd elég elfoglaltságot. Igen élvezem a nagyapai szerepkört is. Talán több idõ jut majd az olvasásra, színházlátogatásra is. A kollégáknak, az iskolának pedig kívánok sikeres következõ három évtizedet! - mondja zárómondatában Hende Tibor nyugállományba vonult igazgató.<br>
A szertárban a hirtelen beállt csendben a jegyzetpapírok zizegése szinte csendháborításnak tûnik. Udvariaskodva, egymást tessékelve haladtunk a lépcsõn lefelé, majd szikrázó õszi fényben Hende Tibor a kapu elõtt visszapillantva csak diszkréten az iskolára és az iskola címerére mutat. <br>
<p align=right>Forrás: Vasvári Újság, 2003. szeptember 30.</p>
</body>
</html>