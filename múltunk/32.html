<html>
<head>
<title>múltunk</title>
</head>
<body bgcolor=BDDAFF>
<p align=center><b><font size=5>Ez is, az is fél évszázad  történéseibõl</font></b></p>
<p align=justify>Nem célom átfogó, mindenre kiterjedõ értékelést adni az elmúlt 50 évrõl. Felvillantok emlékeket, fõleg csak a szépre emlékezem, talán nosztalgiázom.</p>
<p align=justify>Iskolánk bár vidéki, mindig is híres volt relatív szigorúságáról. Nyugodtan leírhatom, hogy senkinek nem származott abból hátránya, hogy a mi iskolánkban végzett. Az itt tanítók többségének a jól értelmezett diákpártiság alapján vallott elve: Követelek tõled, mert tisztellek. Érted haragszom, nem ellened. Ezt fogalmazza meg röviden iskolánk jelmondata is: „Érted és értünk. Megérted és megértünk.” Az utóbbi évek tapasztalatai alapján ennek teljesüléséért napjainkban mindnyájunknak még többet kell tennünk!</p>
<p align=justify>Közel háromezer fõ végzett nálunk az 50 év alatt. Levelezõ oktatás is volt kisebb megszakításokkal, gimnáziumi, postaforgalmi, szakmunkások szakközépiskolája tagozat. Többen egész családokat tanítottunk már, nappalin is. A levelezõs oktatás bizonyos színt hozott iskolánk életébe, kiegészítette tevékenységünket. Az egy életen át tartó tanulásban a továbbiakban meg kell találnunk a helyünket, feladatunkat, lehetõségünket a felnõttoktatás terén is. Az új típusú szakmai oktatás bizonyos értelemben már ide sorolható.</p>
<p align=justify>Az ifjúság régebben erõteljesebben kivette részét a környezete alakításából, a különbözõ társadalmi munkákból. Pl. a volt polgári iskola udvarának fásítása - a fürdõ melletti platánt és fenyõket õk ültették. Közremûködtek a csónakázótó körüli sétaút kialakításában is. Természetes volt, hogy az új épület udvarát parkosították, majd gondozták. A salakos futópálya, két salakos kézilabdapálya és az iker teniszpálya is az akkori diákság érdeme. Ezen munkák szervezésében fõleg a Bognár házaspár emelkedett ki. Hõskorszak volt ez! Meg kell említenem egy epizódot 1972 õszébõl. A csónakázótó körüli terepet tisztítottuk, gazt irtottunk. Új kollégaként ügyeskedve a száraz kórót gyorsított eljárással- spontán tüzeléssel-  szerettem volna eltávolítani. A vészesen elharapózó tüzet igazgatóm bemutató tûztipró tánca akadályozta meg, igaz félcipõje bánta a váratlan fellépését. „Jutalmul” 1973-tól tûzvédelmi megbízott lettem, hogy a veszélyérzetem jobban mûködjön, sõt 1989-tõl munkavédelmi, balesetvédelmi megbízott is vagyok.</p>
<p align=justify>Iskolánkban a sportnak jó hagyományai alakultak ki a Bognár házaspár jóvoltából. Ida néni a nõi kézilabda megyei bajnokságban szerepeltette leányainkat. A szép és ügyes lányainknak sok csodálója és több helyi kérõje is akadt. Karcsi bácsi az atlétikának, gimnasztikának nevelt odaadó sportolókat. A közel egy évtizedig szereplõ erõs felnõtt kézilabdacsapat is ebbõl a magból fejlõdött ki. A mai lehetõségek sokkal korlátozottabbak.</p>
<p align=justify>1973-tól bekapcsolódtunk az Országjáró Diákok Köre mozgalomba. Rendszeresen túráztunk és tájékozódási futó versenyeken indultunk több kategóriában. Öt évig vezettem a 15-25 fõs lelkes, kalandvágyó csapatot. A vonaton logikai feladatokat oldottunk meg, korrepetáltam, kártyáztunk. Bográcsban fõztünk, szalonnát pirítottunk, daloltunk. Emlékezetes a párnacsata a keszthelyi postás szállón. Téli túrákon is részt vettünk, szánkóztunk. 1979-tõl 1985-ig Németh László vezetésével még hatékonyabb munka folyt. Fiatal kartársam versenybíró, pályakitûzõ, térképkorrigáló tevékenységet is végzett. Kartárssá vált tanítványaink, Erõss Attila és Király Bernadett még pár évig éltették a hagyományokat, de anyagiak és idõhiány miatt megszakadt a túrázás ilyen formája.</p>
<p align=justify>A KISZ-t nem lehet nem említeni. A szervezetek eleinte osztályokra épültek, késõbb vertikálisan, tehát minden évfolyamról voltak tagok. 1973-ban Pablo Neruda chilei költõ nevét vette fel az iskola KISZ szervezet. Az egyes alapszervezetek nevei: Csók István, Derkovits Gyula, Munkácsy Mihály, Radnóti Miklós, Váczi Mihály. A mozgalom keretet és lehetõséget adott a közösségi megmozdulásoknak, egyéni aktivitásnak. Diákpolitikus vetélkedõk, Ki tud többet (hamukázni!)a Szovjetunióról?, késõbb Ki tud többet hazánkról?, érdeklõdési körök, jelmezes bemutatók, éneklések, zenélések, rövid feldolgozások, elõadások a Mûvelõdési Házban. A jutalmazások erõsítették a versenyszellemet. Az ifjúsági mozgalmat segítõ tanárok: Faragó János, majd Bérczes Éva 1972-ig, Szanyi Istvánné 1976-ig, Unger József 1980-ig, Sági Zoltánné 1985-ig, Hömöstrei Róbertné 1988-ig.</p>
<p align=justify>Az Ifjú Gárda az új egyenruhákkal, a jó megjelenésével, sok gyakorlással több megyei, majd országos versenyt is nyert Szántó Ernõ vezetésével, aki az MHSZ-ben is eredményesen szerepeltette iskolánk csapatát. 1988 óta Unger Józsefné segíti az ideológiától, pártpolitikától megtisztult diákmozgalmat, a diákönkormányzat mûködését.</p>
<p align=justify>Meg kell emlékeznem a szántódi Postás Üdülõtáborról is. 1974-tõl lehetõségünk volt egy vagy több turnusban 20- 40 fõvel egy hetes olcsó balatoni táborozáson részt venni. Diákjainknak felejthetetlen élmény volt a balatonföldvári vagy zamárdi diszkózás, a tihanyi túrázás, a füredi séta, a vízi és vízparti játékok. Sajnos, a MATÁV kiválásával, majd a rendszerváltással, a Magyar Posta kényszerû válságával kimúlt ez a lehetõség.</p>
<p align=justify>Az építõtáborról sem szabad elfelejtkeznem. Hanság, Kabhegy, Õrség, Villány, Mezõkovácsháza, Bóly, Kiskorpád hozzájárultak gyakorlati tapasztalatok szerzéséhez. Fiataljaink kivették részüket az országépítésbõl: árokásás, kukoricacímerezés, szõlõkacsolás, sarabolás,…Tûzõ napfény, tikkasztó hõség, nyugtalan éjszakák, (kísértetek, kísértések, kísérletek), szóval nagy és fárasztó élmények. Õsszel 3-5 napot a mezõgazdaságot segítettük : cukorrépaszedés (Rábahídvég), szõlõszedés (Bérbaltavár), alma vagy körteszedés (Oszkó, Olaszfa, Egervár). Feltöltõdtünk gyümölccsel, tönkrement a ruha és cipõ, kerestünk pár forintot, de élveztük a természetet. Már ez sincs! Lehet, hogy a mai ifjúságnak nem is hiányzik? Megjegyzem, idén nyáron környezetvédelmi táborban volt 20 fõ a Balaton partján. Munka és üdülés összekapcsolva, szállás és étkezés 2 hétig megoldva.</p>
<p align=justify>Irodalmi Színpad általában a Mûvelõdési Házzal együttmûködve dolgozott. Rendszeresen szerepeltünk a nagyközségi, majd városi mûsorokon is. Egy középiskola mûvészeti képviselõi az intézmény szavalói, színjátszói, zenészei, énekesei. Lelkes mûkedvelõkre, amatõrökre mindig szükség lenne. Énekkarunk is volt önálló, majd a városit egészítette ki néhány aktivistánk. Néha kamarakórus jött össze. Örömteli volt a tavalyelõtti újrakezdés. E sajátos hangulatot megteremtõ mûvészeti csoport mûködését, sõt ifjú zenészeink szereplését ösztönöznünk kell.</p>
<p align=justify>Az Iskolaújságról is szólnom kell. Szántó Ernõ kollégámmal sokat tettünk azért, hogy stencyl sokszorosítógéppel 300 példányos lap jelenjen meg 1974 végétõl évi 4-5 alkalommal. Akkor még nem volt szövegszerkesztõ. A magyartanárok által átnézett anyagot le kellett gépelni, majd számolással tördelni és ismét legépelni. Az így elrendezett formájú oldalakat lehetett végül szalag nélkül hártyapapírra gépelni. Majd jöhetett a nyomás, szétválogatás, másik oldalra nyomás, ismét válogatás, majd összefûzés…Most minden technika rendelkezésre állna, de néhány éve nincs diákcsapat, aki határidõre anyagot szállítson. Hol vannak a versírók, a diákviccek, az élménybeszámolók, a kritikák, az eredménylista, az álmok és vágyak? Hol a diákélet tükre? A honlapunkon se nagyon találom, inkább képriport dívik. Nincs igény? Nincs élet? Van, csak e rohanó világban kevés idõ jut, marad „diákkrónika” írására. Igaz, az utóbbi években rendszeresen tudósítanak diákjaink, néha tanáraink iskolánk eseményeirõl a Vasvári Újságban, amely így kedvenc médiapartnerünkké vált. Kicsit miénk a szó abban is…</p>
<p align=justify>Szólok a szabad szombatokról is. 1980-ig nem volt szabad szombat. A kollégisták általában havonta egyszer utaztak haza. Hét közben egy-egy csoport moziba vagy a Mûvelõdési Házba ment. Hét végén az összes kollégista moziba ment. Természetes volt, hogy a lányainkhoz mindig csatlakozott legalább annyi fiú. A moziban telt ház volt, virágkorát élte. Az MHSZ is virágzott, mert oda is jártak lányaink. Rendszeres volt a közös buli a Styl, cipõgyár, faüzem, Auras fiatal brigádjaival. Mehetett a túrázás is, a hétvégi sport, rendszeresen közremûködtünk a helyi ünnepi mûsorokban is. Aztán 1980 õszétõl minden második szombat szabaddá vált, a kollégisták kéthetente jártak haza. Két év múlva már minden szombat szabad lett. Ismerjük a hatását. Mindenki rohan péntek délben haza vagy máshova…Szinte nincs idõ semmire. Hétköznap alig lehet program. Nem tud vinni minden kollégista még egyet valamelyik mûsorra vagy rendezvényre! Hétvégén? Buli buli hátán- szerencsére még nem általános. Kimaradások, fáradtság, készületlenség, lemaradások, gyengébb tanulmányi eredmények. Ingerültség és érdektelenség. Kedvezõtlen kortünetek. Hova vezet az új módi? Ha elveszítjük a közösséget, elveszünk magunk is! Kiábrándultság és magányosság a vége. Ezt nem fogadhatjuk el. Meg kell találnunk a kivezetõ utat, módszert, a társadalmi hátteret! Az iskolának élen kell járnia a megoldás keresésében, de egyedül képtelen a megoldásra! Nem lehet minden diák mellé pszichológust és szociális munkást állítani!</p>
<p align=justify>Hivatali eskütétel, postás bálok, diáknapok, fordított napok, Jeli-túra, városerdei és mákfai bolyongások, osztálykirándulások, egészségügyi és szerelmes séták, futás a „csótó” körül és a Szentkúton, postai gyakorlati élmények, tiltott helyek látogatása. Kellemes és váratlan élmények. - Ugye milyen sok mindenrõl nem írtam?</p>
<p align=justify>Az épületekrõl is ejtek pár szót. A volt polgári iskola, gimnáziumi épület, majd kollégium gyönyörûen felújítva Városi Rendõrkapitányság lett. A zárda, majd általános iskola fele kollégiummá lett átalakítva, sajnos részben olcsó és hibás kivitelezéssel. Fõleg a fürdõk kialakítása, állapota okozott gondot. A  kollégium külsõ felújítása egy évtizedet késett, de 2002-ben széppé varázsolták. Az iskola jelenlegi épülete 1966-ban cölöpökre, töltésre épült, amely az alapszinten több helyen megsüllyedt. A lapostetõ többször átázott, javításra szorult. A nyílászárók egy részét már kicserélték. A könyvtárterem tavaly, a második emeleti, átmeneti kollégiumi rész felújítása, tantermek felújítása az idén sikerült. A belsõ felújítás szükségszerû lenne, de gazdáink forráshiányosak Nemrég tudtuk meg, hogy városunk SAPARD pályázat révén 48 milliót nyert az iskolánk külsõ megújítására. A 64,5 milliós összköltségbõl a nyílászárók cseréjére, a homlokzati falfelület javítására és színezésére, az esõcsatornák és a járda felújítására futja. A kivitelezés a jövõ nyáron valósulhat meg. A 25 %-os önrész vállalása nem kis feladata a városnak, de egy régi nyomasztó gonddal kevesebb lesz és városképileg is jelentõs változást eredményez.</p>
<p align=justify>Fotószakkört 1973-2001-ig vezettem. Célunk és feladatunk az emlékek megörökítése, az élmények, a közösségi akciók képi dokumentálása volt. A fekete-fehér képeket teljesen mi készítettük. Látszik is az amatõrség, de legalább látható a múltunk. Ehhez kellett a folyton újrakezdés, a kezdõk vállalkozókedve, kitartása. Óriási anyagunk van- több ezer fotó. Az utóbbi években már csak színes felvételeket készítettem. Digitális anyagunk is egyre bõvül. A fotókiállítás részben az iskola történetét is tükrözi. A kiállítás az iskola II. emeletén megtekinthetõ. Remélem, hogy mindenki örömét leli benne.</p>
<p align=justify>Gondolatait Önökkel megosztotta, az emlékek felidézésében segédkezett Unger József, aki az 50 évbõl 32 évet vállalt.</p>
</body>
</html>