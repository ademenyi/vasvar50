<html>
<head>
<title>múltunk</title>
</head>
<body bgcolor=BDDAFF>
<p align=center><b><font size=5>A feneketlen tó</font></b></p>
<p align=justify>Hol volt, hol nem volt, ahol most a Feneketlen tó süppedéses mocsara terül, valamikor hatalmas vár állott. A fáradt emberek kegyetlennek látták, és benne szomorú volt az életük. Vas Miklós a gõgõs várúr éjjel-nappal dolgoztatta és verte õket birtokán. Hét évig dolgoztak a kovácsok a váron, és ha valamelyik megszakadt a munkában, a kohóba dobatta, hogy testével is erõsítse a hatalmas tornyokat. A vár kegyetlen volt, zord és hideg, mint Vas Miklós. Gyakran mulatozott, hajtotta a szép lányokat, de a tündérszép Kolta Hajnalkát nem tudta meghódítani. Többször megpróbálta ellopni, de Gyana Géza mindig legyõzte. Õ volt a rettenthetetlen legény, aki már háromszor dobta porba a Vas-vár urát. Alkonyatkor mindig Hajnalka ablaka alatt dalolt.</p>
<p align=justify>Egyik nap az öreg Kolta csapatainak irányítását Gézára bízta. Hajnalka szorgalmasan készítette az elemózsiát kedvese részére, mivel másnap csatába indultak. Búcsúzóul a lány az édesanyja nyakláncát adta neki. Azt mondta: ha az aranyszív vérezni kezd, akkor veszélyben van. Már két napja harcoltak eredmény nélkül, és a magyarok ereje egyre fogyott. Így az egyik éjjel megtámadták az ellenség táborát. Géza hõsiesen harcolt, amikor egyszer csak észrevette: az aranyszív vérzik. Mire hajnalodott a gyõztes sereg nem hiányolta Gyanát, aki azonnal a Kolta birtokra sietett. Vas Miklós megtudta, hogy Hajnalkát már nem védi meg senki, ezért egy éjszakai mulatozást követõen barátaival együtt elindult a „mennyasszonyáért”. Az öreg Kolta megpróbált közbelépni, de Vas Miklós - gyáván - hátbaszúrta. Hajnalkát a várba vitték, aki megátkozta elrablóját: ahová lép süllyedjen el a föld. Hamarosan a Vas-vár leereszkedett a körülötte fodrozó ingoványba és elfoglalta helyét a feneketlen tóban. Mire Géza odaért a vár már eltûnt. A nyeregpákán egy kis aranykígyót hozott, aki a tûzbe tekergett a Kolta- tanyán, az üszkös falak között. Amíg a legény szomorú dalt énekelt szerelmének a tó partján, addig a kígyó lesiklott a tóba, a Vas-várhoz. Háromszor bukfencet vetett és kígyókirállyá változott. Kitisztította a tavat, így a mélységben láthatóvá vált a vár. A kígyó megkereste Hajnalkát, Gézát pedig levezette szerelméhez. A lakodalom csodaszép volt, de a kígyókirály megtiltotta nekik, hogy visszatérjenek az emberek közé. Nászajándéknak azt ígérte, hogy minden év szilveszterén felviszi a kulcsot a tó tetejére. Ha valakinek sikerül a nyakából leakasztani, akkor a vár felemelkedik.</p>
<p align=justify>A kígyókirály - szavát megtartva – minden évben, december 31-én nyakában felhozza a vár kulcsát. Ilyenkor akár a Hold süt, akár a hó szakad, akkor a tó közepén olvadni kezd a jég, fodrozódik a víz, s az elsüllyedt várból kék fény árad a tóra. Eddig még senkinek sem sikerült elvenni tõle. Aztán éjfélt üt az óra: újra befagy a tó; csak a tél zúg vagy pihen hideg kegyetlenséggel a dombok lábánál.</p>
</body>
</html>