<html>
<head>
<title>múltunk</title>
</head>
<body bgcolor=BDDAFF>
<p align=center><b><font size=5>Postás múltunk</font></b></p>
<p align=center><b><font size=5>A vasvári Béri Balogh Ádám Postaforgalmi Szakközépiskola és Kollégium története</font></b></p>
<p align=justify>Iskolánk a Béri Balogh Ádám Postaforgalmi Szakközépiskola és Kollégium Vas megye legkisebb városában, Vasváron található. A város már a római korban erõdként szerepel ”Castrum Ferrum” néven. Már korán városi rangot kapott, de csak az 1279-ben Kun László király által adományozott oklevelet ismerjük. Váráról kapta a kialakuló nemesi vármegye a nevét, és 1578-ig Vasvár volt a megye székhelye. Fejlõdése a középkori hanyatlást követõen csak az 1848-49-es szabadságharc után indult meg ismét. Vasvár városi rangját 1986. január 1-jén kapta vissza. Napjainkban egy kisebb körzet kulturális és gazdasági központja.</p>
<p align=center><b>A szakközépiskola jogelõdei</b></p>
<p align=justify>A felszabadulás elõtt középiskolai oktatás nem volt Vasváron. Az elsõ középfokú intézmény az Állami Óvónõképzõ Intézet, amely az 1951/52-es tanévben indult. 1956-ban képesítõzött az utolsó óvónõképzõi osztály, ettõl kezdve már csak gimnáziumi osztályok beiskolázása folyt. 1957. augusztus 1-jén az iskola igazgatójának javaslatára az intézmény felvette a Béri Balogh Ádám nevet.</p>
<p align=justify>Béri Balogh Ádám kuruc brigadéros, dunántúli közép-birtokos nemes. Fiatalon Csobánc várában szolgált a gyalogság vajdájaként, s részt vett a törököt kiûzõ háborúban. 1700-ban Vas vármegye fõszolgabírája lett. 1704. decemberben csatlakozott Rákóczihoz, aki kinevezte ezeres kapitánnyá. 1709. szeptemberben brigadéros. Bátor, leleményes, és fáradhatatlan alparancsnok volt. Mindvégig a Dunántúlon harcolt. 1706. november 6-án a gyõrvári diadalmas ütközetben õ vezette a lovasrohamot, amelyben meg is sebesült. 1708. szeptember 2-án Kölesdnél megverte a császári sereggel egyesülni készülõ szerb határõr csapatokat. 1710. október 28-án, Szekszárd határában a császáriak fogságába esett. A haditörvényszék halálra ítélte, és kivégezték.</p>
<p align=justify>Az iskola jelenlegi épületének alapkõ-letételére 1963. augusztus 20-án került sor, az ünnepélyes átadás 1966. augusztus 20-án történt meg. Építési költsége 10 millió 34 ezer forint volt. Az átadás után megkezdõdött a régi épület átalakítása diákotthon céljára. Újabb fordulat az intézmény történetében az 1964/65-ös tanév, ekkor kezdõdött meg a kereskedelmi szakközépiskolai osztály beiskolázása. Ez az új idõszak csak négy évig tartott, az utolsó kereskedelmi osztály 1971-ben érettségizett.</p>
<p align=center><b>A Postaforgalmi Szakközépiskola létesítése, mûködésének kezdetei</b></p>
<p align=justify>Az események elõzményeihez tartozik, hogy a község státuszának megváltozása (nem járási székhely), valamint az általánosan tapasztalható továbbtanulási szándék módosulása miatt egyre kevesebb a gimnáziumba jelentkezõk száma. Felvetõdött a kérdés: Életképes-e Vasváron a középfokú oktatás?</p>
<p align=justify>Ezzel egyidõben határozta el a Posta-vezérigazgatóság a postaforgalmi szakközépiskolák számának emelését. A Mûvelõdésügyi Minisztérium ajánlása alapján 1971. október 22-én a Vas Megye Tanács VB vezetõi és a KPM Posta-vezérigazgatóság képviselõi írásos megállapodást kötöttek. E határozat tekinthetõ a vasvári postaforgalmi szakközépiskola alapító levelének.</p>
<p align=justify>A megállapodás tartalmazza:<br>
- a létesítendõ szakközépiskola irányításával, felügyeletével kapcsolatos kérdéseket,<br>
- az oktatás megindításának idõpontját,<br>
- a bázisüzemek (Postaigazgatóság Sopron, Postaigazgatóság Pécs) feladatait és igényeit,<br>
- a tanulók és osztályok számát,<br>
- a kollégiumi és externátusi elhelyezés kérdését,<br>
- a szakoktatók biztosításával, a tárgyi feltételek megteremtésével kapcsolatos kérdéseket.</p>
<p align=justify>Rögzítették, hogy a szakközépiskola a Vas Megyei Tanács VB Mûködési Osztály közvetlen irányítása és felügyelete alatt mûködik. A Posta-vezérigazgatóság a Soproni és Pécsi Postaigazgatóságokkal együtt biztosították a Postaforgalmi Szakközépiskola szakoktatásához szükséges tárgyi feltételeket: gyakorló hivatal felszerelését, berendezését, gyakorló telefon- és telex- hálózat létesítését, ezek pótlását, valamint a gyakorlati foglalkozásokat a kijelölt postahivatalokban. A Soproni Postaigazgatóság biztosította a személyi feltételeket, szakmai igazgatóhelyettest és az óraadó szakoktatókat. A végzett tanulók számára munkahelyek biztosítottak az igényeknek megfelelõen a területi postaigazgatóságok vállalták.</p>
<p align=justify>A tanulók felvételénél figyelembe kell venni a környék munkaerõigényeit. Ennek megfelelõen az egyik 1. osztály beiskolázása a Soproni Postaigazgatóság (Vas és Veszprém megye), a másik 1. osztályé a Pécsi Postaigazgatóság (Zala megye) területérõl történik.</p>
<p align=justify>A postaforgalmi oktatás 1972/73-as tanévtõl kezdõdött. Az iskola széleskörû tájékoztatása biztosította, hogy a végzõs 8. osztályos tanulók Vas, Veszprém, Zala megyék területén tudomást szerezzenek a szakközépiskola indításáról. A propaganda annyira sikeres volt, hogy az elsõ évben a 78 helyre 240 tanuló jelentkezett.</p>
<p align=justify>A tanulólétszám fokozatos emelkedése szükségessé tette a kollégiumi férõhelyek emelését. Mivel bõvítésre a kollégium épületében nem volt lehetõség, a Vas megyei KÖJÁL engedélyével 1974. évben az új iskolaépület 2. emeletén - ideiglenes jelleggel - három tantermet alakítottak át, így a férõhelyek száma 60-nal emelkedett.</p>
<p align=justify>1975-ben érettségizett az utolsó gimnáziumi osztály, így az 1975/76-os tanévtõl az iskola tiszta profilú postaforgalmi szakközépiskola lett.</p>
<p align=justify>1976. január 1-jével az eddig külön igazgatás alatt álló szakközépiskola és a kollégium megyei intézkedésre közös igazgatás alá került. Az új elnevezés B. Balogh Ádám Szakközépiskola és Kollégium.</p>
<p align=justify>Az 1975/76-os tanévben a KPM Posta-vezérigazgatóság javaslatára megindult a postaforgalmi szakközépiskola levelezõ tagozata. A jelentkezõk száma az elsõ évben sok, majd évenként egyre kevesebb volt, az 1978/80-as tanévben már nem lehetett jelentkezõk hiányában elsõ osztályt indítani.</p>
<p align=center><b>Az intézmény mûködését befolyásoló tényezõk</b></p>
<p align=justify>Az új oktatási épület átadásával - 1966-tól - biztosítva volt a tárgyi feltételek alapvetõ része. Az épületben 12 tantermet, különbözõ szertárakat, gyakorló-munkahelyet, tornatermet alakítottak ki. Az iskola saját konyhával rendelkezik, mely 220 fõ részére biztosítja az étkezési lehetõséget. Az iskolai szakmai gyakorlati oktatás elõfeltételeinek megteremtése érdekében gyakorló posta került kialakításra. A szakipari munkákat a Soproni Postaigazgatóság megrendelésére a helyi Építõipari KTSZ végezte a régi gyakorlómûhely átalakításával. A szükséges felszerelési tárgyakat a Magyar Posta biztosította.</p>
<p align=justify>A tanulók gyakorlati oktatását az iskola gyakorló hivatalán túl a II-IV. osztályos tanulók számára kéthetenként a közelben lévõ postahivatalokban biztosítja az iskola. Ebbõl a célból kb. 100 postahivatallal tart az iskola kapcsolatot. A nyári hónapokban az I-III. osztályos tanulók lakóhelyükön, vagy ahhoz közel, három hetes nyári összefüggõ szakmai gyakorlaton vesznek részt.</p>
<p align=justify>1972. január 1-jétõl - jelenleg is - Hende Tibor a szakközépiskola igazgatója. Az induláskor a közismereti tantárgyak tanítása 11 fõállású és 5 óraadó tanárból álló tantestület állt rendelkezésre. Az évenkénti két-két párhuzamos osztály indulása indokolttá tette a szakoktatók egy-két fõvel való növelését évente.</p>
<p align=justify> Az iskola akkori tanulólétszáma: 265 fõ. A fiú-lány arány: 223:42, a lányok javára. Az 1972-es megállapodásban bár szerepel, hogy a tanulók 25%-a fiú legyen, azonban ezt nem sikerült megvalósítani. A fiúk átlagos 5%-os részvétele magyarázható azzal is, hogy az iskolának csak leánykollégiuma van. A fiú tanulók részére az iskola externátusi ellátást tud biztosítani.</p>
<p align=justify>1978-tól a fonyódi gimnáziumban, majd 1980-tól a tapolcai Batsányi János Gimnáziumban indult postaforgalmi szakképzés, ami megnyilvánult az iskolánkba Veszprémbõl és Zalából jelentkezõk számának csökkenésében is.</p>
<p align=justify>1992/93-as tanév szeptemberében adták át az új, 104 férõhelyes, modern kollégiumot. A jelentkezõ lányok kollégiumi elhelyezése így biztosított.</p>
<p align=justify>A Soproni és Pécsi Postaigazgatóságokkal a kapcsolat jó. Folyamatosan segítik eszközökkel, anyagokkal a szakmai oktatást. Az évközi és nyári szakmai gyakorlat 100 illetve 160 posta közremûködésével történik.</p>
<p align=justify>Szakközépiskolánkban található az ország egyik legjobban felszerelt oktató postája. Az iskola pályázat útján jutott hozzá 1991-ben 2,2 millió Ft-hoz. Ezen nyolc olyan számítógépet vásárolt, amelyek a postai fõpénztári és felvételi munkahelyeken használatosak. Minden géphez tartozik sornyomtató, négyhez elektronikus levélmérleg.</p>
<p align=justify>Az iskola magas szintû képzését biztosítja a két számítástechnika terem és a nyelvi labor. A beiratkozó diákok angol, francia és német nyelv közül választhatnak. Az Országos Szakmai Tanulmányi Versenyen az iskola tanulói elõkelõ helyezéseket értek el. 1976-tól 20 tanuló volt, aki az elsõ 10 között végzett, így õk felvétel nélkül jutottak be a gyõri Széchenyi István Fõiskola postaüzemi szakirányára. A tanulók közül néhányan nemcsak a szakirányú továbbtanulást választották, hanem eredményes felvételi vizsgával bejutottak a Tanárképzõ Fõiskolára, illetve a Számviteli Fõiskolára is.</p>
<p align=justify>A továbbtanulni nem szándékozók közül sokan választják a postatiszti képzést.</p>
<p align=justify>Az iskola megindulása óta 32-36 fõvel indítja az elsõ osztályokat, a túljelentkezés 30-50 % között mozgott. Az utóbbi években a jelentkezettek száma csökkent. A végzettek 80-85%-a helyezkedik el a postán, a többi banki illetve kereskedelmi szakirányban kamatoztatják a megszerzett tudásukat.</p>
<p align=justify>Az 1972-ben kötött megállapodás 15-20 évre tervezte az iskola létjogosultságát, de a felmerülõ igények azt mutatják, hogy még hosszú ideig szükség lesz a postai képzésre.</p>
<p align=justify>1995. január 1-vel a vasvári önkormányzat ideiglenes jelleggel költségvetési nehézségekre hivatkozva átadta az intézmény kezelését a megyei önkormányzatnak.</p>
<p align=justify>A Soproni Postaigazgatóság beruházásával felújították a Gyakorló Postát - új bútorzatot kapott. Ebben a tanévben a nyelvi labor beállításával a nyelvoktatás módszertana változatosabba tette az oktatást és a tanulást. Az angol szakos tanárok Karácsonyi Partyt szerveztek, a diákoknak lehetõséget adva más országok kultúrájának megismerésére is.</p>
<p align=justify>1995/1996-os tanévben ismét elindult a Szakmunkások Szakközépiskolájának Levelezõ Tagozata iskolánk szervezésében.</p>
<p align=justify>Diáknapon vendégül láttuk a ceglédi Közgazdasági Szakközépiskolát képviselõ tanárokat-tanulókat. 1997-ben egy hetes rendezvénysorozattal ünnepeltük meg a postai képzés 25. éves évfordulóját. 1997/1998-as tanévtõl az érettségi- és a képesítõ vizsga külön bizottságban zajlik.</p>
<p align=justify>1999 õszétõl a Munkaügyi Központ szervezésében Képzési Kiállítás és Vásár nyílik Szombathelyen az Oladi Mûvelõdési Központban 3 napon keresztül. Az évente megrendezésre kerülõ kiállításon iskolánk is bemutatkozik egy pavilonban, évente megújuló arculattal.</p>
<p align=justify>Ebben a tanévben kiemelkedõ esemény, hogy a Socrates program Comenius 1. alapprogramja keretében német-olasz-francia-spanyol tanárokat, tanulókat a program felelõsei. Feladatuk a középkori Vasvár életének bemutatása, a domonkosok hatása a környezetükre. A jól sikerült találkozót a késõbbiekben újak követik. 2000-ben az iskolai könyvtárfejlesztés és az audio-vizuális terem kialakítása említésre méltó esemény.</p>
<p align=justify>2001-ben volt az utolsó érettségi-képesítõ vizsga a megszokott gyakorlat szerint.</p>
<p align=justify>A kollégiumban a fiú tanulók elhelyezésére is van lehetõség.</p>
<p align=justify>A 2001/2002-es tanévben megváltozott iskolánk neve, amiben helyet kapott az új képzési profil, a banki ügyintézõi szak.</p>
<p align=justify>2003-ban 30 éves a vasvári postaforgalmi képzés. Ebben a tanévben vizsgázott az elsõ szakképzõ (13.) évfolyam.</p>
<p align=justify>A Comenius program lehetõséget adott tanulóinknak, hogy tanáraikkal együtt elõször a spanyolországi Ribeira városban, majd Franciaországban Fougeres-ban találkozzanak a program többi résztvevõjével és együtt dolgozhassanak.</p>
<p align=justify>A Comenius program keretében négy tanuló egy pedagógussal utazott az erdélyi Szatmárnémetibe. A közös munkáról, ami 2001 augusztusában kezdõdött, a Socrates Nemzeti Iroda nagyon pozitív bírálatot mondott.</p>
<p align=justify>2003. június 1-tõl ECDL vizsgaközpont lettünk.</p>
<p align=justify>A felgyorsult életvitel iskolánkba is a folyamatos változásokat és változatos eseményeket hozta.</p>
<p align=justify>2002/2003-as tanévtõl a szakképzés strukturális változása miatt, a 13. évfolyamon lehet szakmai képesítõ vizsgát tenni. Beindítottuk a képzést a közgazdasági szakmacsoportban is.</p>
<p align=justify>A 2004/2005-ös tanévtõl folyik az Európai üzleti asszisztens képzés.</p>
<p align=center><b>Versenyek és eredmények</b></p>
<p align=justify>Iskolánk tanulói között többen vannak, akik szabadidejükben érdeklõdésük szerint szakkörökön és egyéb foglalkozásokon vesznek részt. Ez a többletmunka az eredményeikben kamatozik.</p>
<p align=justify>Az Országos Szakmai Tanulmányi Versenyeken tanulóink elõkelõ helyen végeztek. Ennek következtében a szakmai vizsgán, illetve a SZIF-en való továbbtanuláskor kedvezményeket élveztek.</p>
<p align=justify>A Postabank Rt. meghírdetett versenyein is jó helyezést értünk el.</p>
<p align=justify>A szakmai tudás megmérettetését kívánta a soproni, illetve a pécsi Postaigazgatóság által szervezett Területi Szakmai Verseny, aminek mindig másik iskola adott otthont. Tanulóink helytállása dicséretes.</p>
<p align=justify>A történelem, valamint a magyar nyelv és irodalom tantárgyak körébõl a legszorgalmasabbak megyei és országos versenyeken is jól szerepeltek, egyéni és csapatversenyekben egyaránt.</p>
<p align=justify>Az angol nyelvtanulás erõsödésével ezen a területen is megmutattuk magunkat. Pl.: angol nyelvû pályázat, regionális angol nyelvi verseny.</p>
<p align=justify>A diáksportkör lelkesebb, aktívabb tanulói különbözõ sportágakban versenyezhetnek más iskola diákjaival. (Kézilabda, kosárlabda, foci.)</p>
<p align=center><b>Hagyományos iskolai, diákönkormányzati programok</b></p>
<p align=justify>Sulinyitó, Avató- (Mazsola) bál, Halloween-Party, Karácsonyi Ünnep, Szalagavató, Diáknap, Ballagás, Sulisirató. Ezek az események az iskola minden tanulóját megmozgatták.</p>
<p align=center><b>Vetélkedõk, kulturális programok</b></p>
<p align=justify>Természettudományos, Diákpolitikus, Szakmai vetélkedõk. Osztályonként csapatmunkát, egyéni szereplést kívántak.</p>
<p align=justify>Érdeklõdõ tanulóinknak színházlátogatásokat szerveztünk, aminek költségeit pályázati pénzbõl könnyítettük.</p>
<p align=justify>Az általános iskola meghívására évente egyszer növendék hangversenyt hallgathattunk.</p>
<p align=center><b>Kirándulások, túrák</b></p>
<p align=justify>Minden tanév tavaszán az osztályok két napos kirándulásokat szerveznek. A programok az ország ismert vagy ismeretlen tájaira viszik el tanulóinkat. (Budapest, Tata, Komárom, Gyõr, Esztergom, Visegrád, Eger, Õrség.)</p>
<p align=justify>Az egészséges életmód része a szabadban eltöltött idõ, ennek érdekében gyalogtúrákat szervezünk. (Jeli Arborétum, Gyõrvár- kuruc emlékmû, Vasvári sánc.)</p>
<p align=justify>Az elmúlt évek tapasztalatai arra ösztönöznek bennünket, hogy a különbözõ szintû pályázati lehetõségekkel éljünk. A nyertes pályázatoknak köszönhetõen fejlesztettük az iskola informatikai hálózatát, audio-vizuális technika felszereltségét, az osztálytermek berendezését, és folyamatban van az épület külsõ felújítása.</p>
<p align=center><b><font size=5>2004. 50 éves a vasvári középfokú oktatás.</font></b></p>
</body>
</html>