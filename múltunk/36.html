<html>
<head>
<title>múltunk</title>
</head>
<body bgcolor=BDDAFF>
<p align=center><b><font size=5>Dr. Bognár Stefánia: Megemlékezés az elsõ iskolámról Vasváron</font></b></p>
<p align=center>
Ünnepre hívott iskolám,<br>
És feladatul rótta rám,<br>
Hogy meséljek emlékeket,<br>
Ám írjam is le, ha lehet.</p>
<p align=center>
Hát itt történt a nagy hiba:<br>
Prózát nem írtam még soha!<br>
Legyen hát egy kis ritmusa,<br>
Induljon a nosztalgia!</p>
<p align=center>
Furcsa dolog ez, azt hiszem,<br>
Mert egyrészt nem is szeretem<br>
Idézni múlás szelét,<br>
Fázni hiányok hûvösét.</p>
<p align=center>
Másrészt így újra láthatom<br>
A mosolyt a kedves arcokon,<br>
Csillogást kollégák szemén,<br>
Vagy rég-volt tanítványokén.</p>
<p align=center>
Mára sokat javult – bizony –<br>
Már a tanár-diák viszony!<br>
Egykori pajkos gyerekek<br>
Mind hozzánk öregedtetek.</p>
<p align=center>
De hadd kezdjem az elején:<br>
’60-ban érkeztem meg én.<br>
Tintától nedves oklevél…<br>
A bátorság is néha fél.</p>
<p align=center>
Elsõ órámra mennék már.<br>
Kérdezi Horváth Boldizsár<br>
Igazgatóm: Kísérjen-e?<br>
Szívesen velem jönne be.</p>
<p align=center>
Gyakorló tanításokon<br>
Azt senki nem veszi zokon,<br>
Ha tanár, diáktárs beül.<br>
Soha nem voltam egyedül.</p>
<p align=center>
Éreztem, ha most engedek,<br>
A helyzet ura nem leszek.<br>
Ahol ma a rendõrség áll,<br>
Valahogy így lettem tanár…</p>
<p align=center>
Azt hittem már mindent tudok,<br>
S azóta folyvást tanulok.<br>
Kezdõké világ-megváltás,<br>
Megfelelés és helyt állás.</p>
<p align=center>
Ahogyan az idõ halad,<br>
A megértés lesz fontosabb.<br>
Számok mögött ott az ember,<br>
Problémákkal, kétségekkel.</p>
<p align=center>
Matematika és a lét<br>
Hasonlítanak kicsikét:<br>
Göröngyökön át az égig!<br>
Jutunk az egyszerûségig,</p>
<p align=center>
Tisztító világosságig,<br>
A lényeg meglátásáig. –<br>
Ide nem visz „királyi út”,<br>
Mit csak Eukleidész tud!</p>
<p align=center>
Iskola: nem tantárgy-kupac!<br>
Ezernyi más élményt is ad.<br>
Túl kicsi diákcsínyeken:<br>
Élet, öröm, történelem…</p>
<p align=center>
A diák okos, válogat,<br>
Szakkörökre járogat:<br>
Rádióra, vagy fotóra,<br>
Hobbiból lesz életforma.</p>
<p align=center>
Tantárgyhoz is kapcsolódtak,<br>
Versenyeken elindultak.<br>
S övék lett éltük versenyén<br>
A jutalom, a nyeremény.</p>
<p align=center>
Sportpályáink gyarapodtak.<br>
Sikert sikerre halmoztak.<br>
Tehetséges csapataink,<br>
Harcos kézilabdásaink,</p>
<p align=center>
Erõs dobó atlétáink,<br>
S egyéb kiválóságaink.<br>
De mi sem voltunk mostohák,<br>
Felüdülést bárki talált.</p>
<p align=center>
Tanulhattunk teniszezni,<br>
Vagy másféle sportot ûzni.<br>
Esetleg csak megpihentünk,<br>
Jó levegõn nézelõdtünk.</p>
<p align=center>
Jó levegõ! – Iskolakert…<br>
A kis traktor de vígan ment!<br>
Diákok is vígan voltak,<br>
Ha néha kiszabadultak.</p>
<p align=center>
Aranyló õszi napsütés!<br>
Akkor jött a gyümölcsszedés.<br>
Egerváron, Szentivánon,<br>
Almafákon, körtefákon…</p>
<p align=center>
S vártuk nagyon felajzva, mind<br>
Október elsõ napjait,<br>
Vártuk a nagy kirándulást,<br>
Mikor a buszunk starthoz állt.</p>
<p align=center>
Így ismertük meg szép hazánk,<br>
Bejárva minden zeg- zugát.<br>
Az eltelt sok-sok év alatt<br>
Legszebb emlékünk maradt!</p>
<p align=center>
De voltak nehéz napjaink,<br>
Hol helyt álltak a fiaink.<br>
Nagy árvíz ideje alatt<br>
Óvták, védték a házakat,</p>
<p align=center>
Fõképpen az embereket.<br>
Õrizze az emlékezet!<br>
Tán a legnagyobb csínytevõk<br>
Lettek a legjobb segítõk.</p>
<p align=center>
Csak négy osztály volt kezdetben<br>
Ott a régi épületben.<br>
De a létszám növekedett,<br>
Új, modern iskola kellett.</p>
<p align=center>
Néztük, vártuk, ahogy épült,<br>
Értünk, velük tovább szépült.<br>
Profilja is megváltozott,<br>
A képzés új szakmát hozott.</p>
<p align=center>
Máig érzem a hatását:<br>
Üzletben megmosolyogják,<br>
Ha épp káromra tévednek.<br>
Kis fintora véletlennek!</p>
<p align=center>
Mozzanatok a „hõskorból”:<br>
Féltünk karibi válságtól,<br>
Láttunk Gagarint az ûrben,<br>
Persze, fekete- fehérben.</p>
<p align=center>
Kismotorral közlekedtem,<br>
Ezerkétszázat kerestem.<br>
Sokat dolgoztam, tanultam,<br>
S milyen fiatal voltam !!!</p>
<p align=center>
Emlékezzünk most azokra,<br>
Kollégákra, diákokra,<br>
Kikkel már nem találkozunk,<br>
S kiket szívünkben hordozunk!</p>
<p align=center>
Köszöntöm régi társaim,<br>
Rég felnõtt tanítványaim,<br>
S akik épp most viszik tovább<br>
Tudás szent stafétabotját!</p>
<p align=center>
Köszöntelek, megszépült város,<br>
Légy jó elsõ iskolámhoz,<br>
Hol kilenc évet töltöttem,<br>
S mindvégig elkísért engem!</p>
</body>
</html>