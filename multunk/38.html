<html>
<head>
<title>múltunk</title>
</head>
<body bgcolor=BDDAFF>
<p align=center><b><font size=5>Vallomás a szülõföldnek</font></b></p>
<p align=justify>A nyár folyamán megkeresett a vasvári mûvelõdési ház igazgatója azzal, hogy megrendeznék a kiállításomat. Boldogan igent mondtam.</p>
<p align=justify>Szeptember elején Rajner Máriával már az október 23-án nyíló bemutatómról egyeztettünk a budapesti mûtermemben. Másnap délután pedig egykori iskolámból, a Béri Balogh Ádám Gimnáziumból (ha jól jegyeztem meg, ma Posta- és Bankforgalmi Szakközépiskola, Kollégium is egyben) hívtak telefonon: szeretettel várnak haza erre a rendezvényre, és egyben egy 20 perces visszaemlékezésre is felkértek, amelyet tisztelettel és megdobogtatott szívvel fogadtam. Éppen kezdtek elszabadulni bennem az egymásra tolult emlékek, amikor a postásunk beállított az újabb vasi meglepetéssel. Szombathelyrõl érkezett meg a "Hazahívó" 2001-es összeállítása, amely „a Vas megyébõl elszármazott jeles személyiségek elsõ találkozójának írásos és képi dokumentumai"-t tartalmazza. Ekkorra el is dõlt bennem, nem fogok október 8-án Németországba repülni. Hazahívtak, tehát hazamegyek.</p>
<p align=center>
Trombiták hiába hívnak<br>
Rekedt rikácsolásukra<br>
nem rántok rozsdás reményt<br>
Réges-régen kinõttek<br>
Óriás szárnyai a Lónak<br>
de botladozva jár és<br>
mind ritkábban közénk<br>
Ezüst ronggyá tépte<br>
alattunk a mezõt<br>
sok éhes és mohó<br>
barom<br>
s nem foltozza újra<br>
barna bársony röggel<br>
néhai barátom a „Vén<br>
Vakond”<br>
Koravének!<br>
félig süketen és vakon <br>
késõ Ének nem szikrázik<br>
cukrok-ette fogainkon…<br>
… ha társadalmunk nem hanyag<br>
ne hagyjuk, hogy elpusztítson<br>
minket az „idegen anyag”<br>
- Kivet a Föld s kinevet?<br>
- Aki mindig nevet…<br>
s nincsen utoljára!<br>
- Keserû közhelyek ellen<br>
a hallgatás döghalál!<br>
- Abszolút s relatív…<br>
- Az élet meg szalmaszál…<br>
- Az Aranyréten ki kaszál?<br>
-	
Irtom a kórt s terjesztem<br>
Hébe-korba elenyészek<br>
fölöttem nincs takaró!!!<br>
Ronggyá tépett ezüst réten<br>
szûz korommal hál a hó.<br>
Ez a tél. Ez a tél?!...<br>
… miért éppen az ítél<br>
(ki nem itt él!?)<br>
Van itt vadász, s itt a vad!<br>
de egyikünk sem szabad?!<br>
Testünk por, lelkünk hamu<br>
a fény mégis mindig<br>
belõlünk ömlik, örömlik<br>
mert mi vagyunk az emberek<br>
a Földnek csillagai<br>
hatalmasak és csököttek…<br>
(kik hazugságon is megélnek)<br>
Barátaim! engedjétek,<br>
hogy én legyetek s Ti legyek<br>
-összegyúrt mégis-magyar!</p>
<p align=justify>20 perc persze az unalom gerjesztéséhez túl sok, a figyelem lekötéséhez, feltételezve a sokirányú érdeklõdést, számomra megoldhatatlannak tûnik. Fõleg manapság, amikor minden természetes és egészséges emberi kíváncsiságot nagyon is profi módon irányítanak. - Mai szóhasználattal: manipulálnak. Különösen így történik ez a mûvészetekben, elsõsorban a múlt századtól kezdve. Ezért is sokasodtak meg az új meg új „találmányok", a legkülönbözõbb izmusok, irányzatok, teóriák, hogy mára szinte mindenbõl egyidejûleg megtalálhassunk „mindent". Absztraktot és figuratívot, érthetõt és katartikust, meg annak látszót. Kóklerséget és mi szem szájnak ingere, valamint az ellenkezõjét is. Persze, amikor a magamfajta ember szembesül azzal a nagyon is valós és megváltoztathatatlan ténnyel, hogy már nemcsak a Dante-i „emberélet útjának felén" van jócskán túl, hanem azon a bizonyos „sötétlõ erdõn" is, ahonnan nincs visszaút, s bár bõven lenne mire visszagondolnom, az igazi mindenre kiterjedõ emlékezést még korainak tartom.</p>
<p align=center>
Köszöntöm azt, ki szánt, vet<br>
S azt is ki majdan aratni fog;<br>
mikor megszólítanak az ábrák<br>
S a rajzból kirajzik a titok.</p>
<p align=justify>Gyermekeim sem érnek rá, hogy kérdezgessenek, unokáim sincsenek egyelõre, akiknek pihenésképpen szívesen mesélnék…</p>
<p align=justify>Ezért kérem, most fogadják/fogadjátok el tõlem a múltamban tett groteszk szökelléseimet, oda-vissza idõben és térben, szoborban és versben.</p>
<p align=center>
Egyszer egy írástudó<br>
Újságban intett<br>
(Magyar Nemzet)<br>
Ne írjak többé verseket<br>
Nyilvánvaló - így õ -<br>
Abból nem sül ki jó,<br>
Ha a szobrász költõ!<br>
Sõt árt,<br>
Ha egy magamfajta szobrász<br>
Odáig süllyed<br>
Hogy saját magát<br>
Papírra írja<br>
(Exhibicionista)</p>
<p align=center>
De Kõben a Mag<br>
Melyet kéz<br>
Nem faraghat meg<br>
Néha mégis szóra fordul<br>
Mezítelen hátát<br>
(Mint Benczúr képén Vajk)<br>
Vajon kiért tartja?<br>
Óh Európa mi minden lehettél volna<br>
Mielõtt fiaid<br>
- Zeuszt majmolva -<br>
Elraboltak.</p>
<p align=justify>Nem tudom, hogy miért, de tény, Szombathely a születésem helye. Szerintem alig vártam, hogy otthagyjuk anyámmal a szülészeti klinikát, hogy megérkezzünk vasvári otthonunkba, ahol aztán vagy húsz évig állandó lakosnak is számítottam. Ez az otthon csupa nagybetûs marad, amíg élek. Igazi életre szóló tárháza, kincsesbányája a mindent átható szeretetnek. Egyben mintaadója az új otthonomnak és családomnak is. Mindent innen, ebbõl a csodálatos, egyben félelmetes világból kaptam. Drága jó szüleimtõl nemcsak az életet, de mindazt, ami az értelmes emberi létezéshez szükséges. Példát, erõt, kitartást, töretlen akaratot, õszinte hitet és a sokszor oly fontos biztatást és vigaszt. Ezt láttuk, éreztük nemcsak szüleimtõl, nagyszüleimtõl - akik közül anyai nagyanyámnak adatott meg egyedül a nagyszülõk semmivel nem pótolható adománya azzal, hogy õ még 27 évet élt köztünk, gyermekei és unokái között - hanem szinte mindenkitõl!</p>
<p align=justify>Itt vannak velem, bennem az itt élõk és a már nem élõk is. Felnõttek és gyermekek, öregek és fiatalok. Drága jó három lánytestvérem és szeretetõ családjaik, rokonaim. Horváth Jenõ nagybátyám, kitõl hajdanán a legizgalmasabb ifjúsági regényeket kaptam olvasásra. Vernétõl, Coopertõl, May Károlyon keresztül Sobri Jóska betyár történeteiig. Érettségire pedig a Szépmûvészetek Könyvét. És sajnos csak rövid ideig élvezhettük az általa sütött hatalmas friss zsömléket, amilyeneket azóta sem ettem. Az õ fiától, Horváth Lászlótól kaptam az elsõ lealapozott vásznat, az elsõ olajfestékeket, és tõle tanultam meg a képek másolását, nagyítását.</p>
<p align=center>
Édes Hazám! Te Õsapám<br>
fehér arannyal tapasztott kemencéje<br>
ködbe bánatba boltoztad szent tüzedet?<br>
Most az úton vettem észre,<br>
hogy szenesedik legszebb cipód,<br>
sírhátú, fekete kenyered!...<br>
a téli dombok e búbos ég alatt,<br>
mint megannyi sörtehajú árva<br>
piszkos felhõk pletykáit unva<br>
álmodik simogató szeleket.<br>
S engem a Nap õsöm képére gyúr<br>
Isten-pék-õs-képre…<br>
s hajnal óta végig az úton<br>
én sütöm, csak sütöm a kenyeret.</p>
<p align=justify>Több életrajzomban emeltem ki édesapám személyét és szerepét, aki számomra az utolsó hús-vér polihisztor is volt. És édesanyám? A tisztaság, a rend kívül és belül. Az egész család lelke. Törvénye, igazsága, lelkiismerete. Szépsége és jósága jó néhány szobrom, versem ihletõje. Éneke, nevetése, egész lénye fülemben, szemeimben, de legfõképp szívemben.</p>
<p align=center>
Napok izzanak agyamban<br>
Ujjaimból sugárzik a vágy<br>
Hogy megérintselek, pogány<br>
Anteusod, drága édesanyám<br>
Évrõl-évre sírom, zokogom,<br>
Hogy erõm fogytán<br>
Hitem gyenge, foszladozott<br>
És Isten ajándéka a szeretet<br>
Szétfolyik szívembõl<br>
Végig vénülõ testemen<br>
S e bûnös Földön<br>
Végig e hazug, s szennyes városon<br>
Át a fuldokló Dunán<br>
És át Budán, át a Bakonyon<br>
S ott a 8-as mentén megáll<br>
/Mint hajdan kertünk tövében az ár<br>
Az se ért soha a küszöbig/<br>
Gyere le hozzám drága édes<br>
Lábaid elõtt nyitok ölelésre<br>
S csókollak lázas ajakammal<br>
Kihûlõ ajakammal…<br>
Te gyémánt tisztaságú<br>
Te szirom szépségû<br>
Te Istennek kedves<br>
Kit bár minden szenvedés, bánat<br>
megkísértett<br>
Jutalmad öröm, derû, szeretet és<br>
béke<br>
Mond miért nem tudlak követni<br>
Téged<br>
És apám miért tudott, ha nem!?<br>
És ezért, hogy én Õt keresem?!<br>
Az Õ kínját most én hordom<br>
Mindene bennem, rajtam;<br>
Nessus-ing<br>
Elõttem most is, de már tudom<br>
Miért legyint<br>
Csak nem beszéltük azt soha meg<br>
Majd…<br>
És végre lett telefon is Apám!<br>
Csak nem beszéltünk arról<br>
Ha elmész<br>
Hogyan tovább?!<br>
Írjam szívem szerint a verset?<br>
Vagy a legsajátabb szobrom kell<br>
keresnem<br>
vagy legyen csak a család?!</p>
<p align=justify>És a többiek. Tanítóim, tanáraim, professzoraim, mestereim, társaim, barátaim, kollégáim, ellenfeleim és uram bocsá' ellenségeim! Szinte mindenkitõl õrizek valamit, ami „én vagyok már, gyenge létemre így vagyok erõs…"</p>
<p align=justify>De õriznek-e vajon õk is valamit tõlem? Lehetõleg jót, valami kellemes emléket legalább!</p>
<p align=center>
Úgy hagytok el,<br>
Mint futó kalandok<br>
Színhelyét a párok<br>
s minden gazdagságom<br>
Magamba merül<br>
Szívemben elhervadt<br>
Vasi virágok<br>
Szemeimben százezer<br>
Bánat ül<br>
Elfordult arcotokat<br>
Többé már hiába látom…<br>
Se kérdés, se válasz<br>
Hangotok önmagát<br>
Leplezi szenvtelenül<br>
Távol oly távol…<br>
Pedig nem kérek<br>
Semmit senkitõl…<br>
Büszkeségemet se<br>
Hordom homlokomon…<br>
Amirõl azt hittem<br>
Saját fény…<br>
(Mára nemcsak az enyém!)<br>
Barátkozom a csenddel<br>
Csak másképp<br>
Mint egykoron<br>
Amit Tõletek kaptam<br>
Nem ajándék volt:<br>
Szenvedély, magány<br>
Szent örökség-teher<br>
Tudom - titok -<br>
Belõlük lesznek <br>
- Nélkületek -<br>
Ünnep-és hétköznapok</p>
<p align=justify>Pilisi Petõfi szobrom avatásán Bessenyei Ferencet és engem is felkértek Petõfi megidézésére. Akkoriban találtam ennek a csodálatos zseninek egyik legfontosabb gondolatára. A kérdések kérdéseként a hamleti „lenni vagy nem lenni" helyett Petõfi azt kérdezi: „tudtam-e használni?" Ezen írás megfogalmazásakor nem véletlenül citálom a fenti idézetet, mert emberi küldetésünk belsõ parancsa azt diktálja, igenis fontos, hogy hasznossá váljunk egymás számára! Ahogy Goethe a természetrõl szólva kijelenti: „csak a természet gazdagsága végtelen, csak õ képezi igazán a nagy mûvészt".  Amihez hozzá kell tennem, nemcsak a nagy mûvészt, de az egyszerû és tisztességes embert is! Egy másik óriás, Auguste Rodin se éri be kevesebbel, amikor kiskátéjában így szólít meg: „elõször ember légy, csak aztán mûvész!".</p>
<p align=justify>Természet, társadalom egységében ezért nem nélkülözhetõk íróink, költõink, képzõ- és zenemûvészeink, az egyetemes kultúra megannyi örök becsû alkotója, akik nélkül és akiknek a munkássága nélkül nem pusztán szegényebbek lennénk, hanem -bizton állítom- méltatlanok az életre, a nagy- és kisbetûsre egyaránt.</p>
<p align=center>
Nehéz a víz<br>
cseppjeit<br>
a tengerben<br>
meglátni<br>
s hol van a csepp<br>
az az igazi</p>
<p align=justify>És végül, de nem utoljára Téged is köszöntelek régi, új vasi táj! A füvek, a fák, a virágok ezernyi tavasztól õszig virulását, hervadását. Épp úgy, mint a fehér lepel alatt alvó télit, a friss szántás mély, hosszú lélegzetét. A régi kubikgödrök nádi hegedülõit, esti békakórusait. Az árterek korcsolyázni jó vad jegét, a templom-, temetõ- és többi kiváló szánkódombot. Halottaink csendjét, a templom harangját, a Szentkút vigyázó nyugalmát, a csobogó forrást a kápolna tövében és… és… és… - felsorolhatatlan.</p>
<p align=center>
Hervatag hitek,<br>
Roskatag remények között<br>
Kifakult õszt<br>
Fest, mosdat a sûrû esõ<br>
Tompa ablakfényben a kinti világ<br>
Talán mint akkor ott<br>
Hogyan fogadtatok?<br>
Mint kedves szép csecsszopót?<br>
Vagy öklét szorító<br>
Mindig új rendhagyót?</p>


<p align=justify>Talán így mai visszatekintésem vége felé néhány szót a „papírformákról", bizonyítványokról stb. Iskoláimban általában jó jegyeket kaptam, az érettségim kitûnõre sikeredett, de tanulási szokásaim kimondottan rosszak voltak. Sõt jobbára azok is maradtak. Pedig sokat és sokfélét tanultam, tanulok ma is. A kötelezõkön túl egy kis prozódiát, zongorázást, versmondást, újabban citerázást, számítógépezést. Még hetedikesként játszottam Nyilas Misit a "Légy jó mindhalálig"-ban a vasvári amatõr színjátszó kör elõadásaiban. A gimnáziumban pedig szinte minden iskolai és városi ünnepségen szavaltam. Iskolám több ízben benevezett a Keszthelyen megrendezésre kerülõ dunántúli Helikon Ünnepségekre, továbbá irodalomversenyekre éppúgy, mint országos matematika versenyre. Új gimnázium volt akkor a miénk, és dr. Horváth Boldizsárral, az igazgatónkkal az élen az ambiciózus tanári gárda igyekezett belõlünk is minél többet és jobbat kihozni.</p>
<p align=justify>Imádtam a focit, a kézilabdát, ûztem is minden szabad idõmben, amíg 16 évesen ki nem tört rajtam a szobrászat. Azóta ez mûködtet, egyre mélyebben és eltökéltebben járja bennem a maga rapszodikus útját, megfoghatatlanul és mégis a legkézzelfoghatóbbá, szobrokká töményedve.</p>
<p align=center>
Fényes a föld ajka esõ nyalintotta<br>
lombok nélkül beszélnek a fák<br>
mint kiszáradt ajkú ember<br>
ha torkát szavak szorítják<br>
Kimondhatatlan dolgokat szobrosítok<br>
a tér idõ anyag üstjét megcsapolom<br>
ujjaim nyomát, mint a láva<br>
testté tölti a forró forma<br>
de mindig marad por, salak,<br>
s utána gõz, füst, hamuesõ<br>
üres papírok s üres falak<br>
bársonyos grafit és szûz korom<br>
melyekkel maradék életem, sebem<br>
õsember reményét rájuk rajzolom<br>
… mondanám  még tovább- pátosszal<br>
vagy nélküle is!<br>
de jaj! ki nem tud, most az söpör!<br>
Itt púposodik egy nagy pör<br>
a folyó hordta földben formálódik<br>
fél életmûnyi sírgödör<br>
úgy vágom ásóm egyre mélyebbre<br>
mint gyilkos, ki századszor szúr<br>
s a vér átáztatja õt magát,<br>
lehetne õ az áldozat akár…<br>
A sötét mélység, melyet egyre vágok<br>
omladékával rám tapad, s a Halál<br>
így sárosan; bíz én vagyok, egyedül én magam<br>
termésemet most büszkén betakarítom<br>
Szép sorjában búcsúznak a szobrok<br>
Ezt a sírt  magam ástam magamnak<br>
a búcsúztatót magam írtam  társtalan - a dalomban-<br>
Ásó-kapa-nagyharang válasszon el bennünket<br>
ki úgy éltem, ahogy éltem<br>
szerettem s tettem, amit tehettem -<br>
de nem pihenünk lent sem,<br>
e lakájos létveremben;<br>
holt-lét is lét; mély s örök<br>
vádoljon a nálamnál több<br>
S vesse az rám az elsõ követ<br>
ki itthon - e nagy idegenben<br>
Vezéremnek volt hû követ.</p>
<p align=justify>A végére hagytam egy kérdést: Igaz-e a mondás: „Poéta non fit sed nascitur" (a költõ nem lesz, hanem születik).</p>
<p align=justify>Átpörgettem az elmúlt évtizedek alatti kiállításaim összegyûlt vendégkönyveit. Sok kedves és szép gondolatot, jókívánságot találtam bennük (meg elmarasztalást is, talán nem igaztalanul).</p>
<p align=justify>Most egy 1983-as vasvári bejegyzést idézek Kelemen Józseftõl:</p>
<p align=justify>„Mint egykori tanárod, aki a dalok szépségére tanított, elragadással szemléltem kiállításodat. A szépséget megtaláltad, mûveidben kifejezed, érezni, hogy az emberekért dolgozol, mindenki váljon nemesebbé, aki e mûveket szemléli."</p>
<p align=justify>Budapest, 2004. szeptember 23.</p>
<p align=right>Marosits István<br>szobrászmûvész</p>
</body>
</html>